Johanna 
Reflektion vecka 1  
Under första veckan har det gått lite långsamt att få fram idéer till vad vi ska göra för slags applikation och vad den ska innehålla.
Det känns också för tillfället lite jobbigt då det känns som jag har extremt mycket att lära mig för att ens vara i närheten av att ha den 
kunskapen som mina gruppmedlemmar har angående programmering, github och allt där imellan.  

Så förhoppningsvis tills nästa vecka har jag hunnit påbörja att uttöka min kunskap om webbutveckling, github etc och fått en bättre förståelse om hur applikationen 
ska se ut, med vilka "verktyg" applikationen ska byggas upp och hur vi som grupp ska dela upp arbetet för att kunna komma i "mål".  


Reflektion vecka 2
Under denna veckan har vi haft 4 möten som har varit väldigt givande enligt mig. Speciellt då en i gruppen sedan tigigare har erfarenhet av HTML, javascript, 
react osv, vilket är det vi kommer arbeta med under tidens gång, han hade som en föreläsning för oss andra under ett möte och lärde oss grunderna. Men 
mer träning inför nästa vecka behövs såklart fortfarande från min sida för att aktivt kunna hjälpa till i gruppprojektet. 
Vi har även kommit igång med Jira och skrivit userstories som jag tycker hela gruppen var väldigt överens om. Jag tycker vi är en väldigt bra grupp som 
hjälper varandra och alla försöker vara så aktiva och hjälpsamma som dem kan trots att det är olika kunskapsnivåer sinsimellan oss alla, vilket känns väldigt 
tryggt inför kommande veckor och sprints. 

Reflektion vecka 3
Jag behöver(och vill) öka min kunskap mer om react och javascript för att kunna hjälpa till att driva projektet vidare med mina gruppmedlemmar. 
Vi har avslutat våran första sprint. Vi använde oss av parprogrammering under första sprinten vilket funkade bra, men som kanske kan bli en svårighet när man 
ska sätta ihop de olika små "delsprintarna" som varje minigrupp gjorde. Det är nog något vi kommer att diskutera under nästa sprintplanering. 
Philip i våran grupp agerar fortfarande som våran "utbildare", så man lär sig väldigt bra när han förklarar alla olika delar man inte förstår. Men alla 
försöker vara aktiva i varje projektmöte och alla gruppmedlemmar engagerade sig under våran första sprint.  

Reflektion vecka 4 
Under denna veckans sprint hade jag och Mirai i uppgift att göra ett quiz i react vilket visade sig vara lite svårare än vi tänkt oss. Även om vi 
hela tiden aktivt försöker utbilda oss inom react och material UI så tar det lite tid med tanke på att vi har mycket annat vid sidan av med andra kurser osv. 
Så min förhoppning under kommande sprint är att jag kommer kunna känna mig lite mer bekväm med att använda react. Jag måste också bli bättre på att fråga dem andra
i gruppen om hjälp, eftersom dem troligen kan förklara det jag inte förstår på ett jättebra sätt. Vi insåg också att våra sprints blev lite för korta, så vi ändrade
så våran sprint är från Måndag-Måndag istället för Måndag-Fredag som vi hade innan. 

Reflektion vecka 5
Denna veckan har vårt fokus vart på testning, vilket har vart ett hinder för mig och Mirari. Testning inom javascript var väldigt annorlunda och mycket svårare 
än den testning vi är vana med innan. Så det känns som produktiviteten denna veckan inte har varit så bra för våran del. Men det finns iallafall relevanta 
frågor i vårat quiz nu vilket är väldigt kul. Det känns som jag fortfarande behöver lägga mycket tid på att förstå mig på react + material UI. Det går väldigt segt 
och jag behöver fortfarande följa andras exempel (youtube-klipp och andra hemsidor) slaviskt för att kunna få ner någon fungerande kod. Det skulle vara skönt att slippa
testning-delen och försöka få ihop en fungerande hemsida istället, trots att vi är väl medvetna om att testning är en väldigt viktig del i framställning av mjukvara. 


Reflektion vecka 6
Denna veckan hade jag och Mirai i uppgift att göra en informationsbox. Det absolut svåraste var att komma på idéer vad man skulle ha i den, vilket gjorde det 
väldigt svårt att ens komma igång när man inte riktigt visste vad man ville göra med den. Vi hade lite problem med en knapp som inte riktigt hamnade där den skulle
och därför hann vi inte heller merga den till master denna sprinten. Blev inte helt nöjd med den, men det är inte alltid så lätt när ens inspiration inte riktigt
finns där. Men gruppen i helhet har gjort bra framsteg med våran applikation tycker jag och alla engagerar sig och hjälper varandra fortfarande vilket är väldigt 
trevligt.  Nästa vecka hoppas jag att vi har en färdig applikation som vi känner oss stolta över med avseende på den korta tiden vi hade och att många inte hade 
någon erfarenhet av webbapplikationer innan. 
